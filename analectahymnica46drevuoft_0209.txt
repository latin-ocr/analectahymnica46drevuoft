13.

14.

15.

16.

17.

-206-

Deus ex te nascitur
Sub humana veste,

De virga flos oritur
Isaia teste,

Vetus homo moritur
Rigida de peste,
Novum genus solvitur
Criminis a reste.

Te figurat mystice
Vellus Gedeonis,
Te designat typice
Rubus visionis.
Tu terra verifice
Repromissionis.
Praelata mirifice
Angelis et thronis.

Te mirandam posteris
Textus praedicavit
Testamenti veteris,
Te significavit
Arca vetus foederis,
Urna, quae gestavit
Manna. te prae ceteris
Signis denotavit.

Nostrum es sacrarium,
Quos exemplo praeis,
Patens oratorium,
Liber novae legis,
Tu reclinatorium
Mundum summi regis,
Propitiatoriumâ€š
Medicina reis.

Literarum apices
Tibi famulantur,
Prophetarum ordines
Te vaticinantur,

Te superni iudices
Digne venerantur,

Reges ac pontifices
Per te sublimantur.

18.

19.

20.

21.

22.

Verum sed absconditum
Manna tu portasti,
Carne dum reconditum

Deum generasti,
Patribus hoc abditum
Verbum revelasti,
Genus Adae perditum
Sic recuperasti.

In te mercimonia
Plena sunt dulcoris,
Perpes castimonia
Nivei decoris,
Patrum sanctimonia
Laudis et honoris
Praebent testimonia
Matri redemptoris,

Per te repromissio
Facta consummatur,
Et praevaricatio
Prima relevatur,
Legis excaecatio
Per te declaratur,
Sed et novae datio
Gratiae monstratur.

Solamen plangentium,
Spes desolatorum,
Cura delinquentium,
Venia reorum,
Norma te sequentium,
Pausa viatorum,
Vera salus gentium,
Portus naufragorum.

Nullus in periculis
Se sentit derelictum,
Sed nec in spectaculis
Mundi se relictum,
Precibus qui sedulis
Cornu gerit fictum,
Orans pro piaculis
Nomen benedictum.

