—205—

3. Eius influentia

Vivimus et donis,

Angelis potentia
Praesidet et thronis,

Nulla differentia
Dominationis‚

Unus in essentia
Trinus in personis.

4. Frustra modus quaeritur

Generationis,

Nam quaerens obruitur
Vigor rationis,

Sola fides fungitur
Vi probationis,

Haec et prima ponitur
Pars orationis.

5. Ο praedestinatio

Profluens abunde!

Deus in *palatio
Virginis fecundae

Incarnatur, ratio
Nescitur et unde

Prolis sit donatio
Genetrici mundae.

6. Sola scit mysterium
Incarnationis,
Sola refrigerium
Consolationis,
Sola puerperium
Generationis‚
Cuius est imperium
Dominationis.

7. Mater est et dicitur
Virgo prolis purae,
Creator transgreditur
Legem creaturae,
Vincitur, non laeditur
Prima lex naturae,
Auctori conceditur

Uti plus quam iure. '

8. Quam felix fecunditas
Virginis praesentis,
Quam perpes integritas
Matris parientis,
Quam mera simplicitas
Angelo credentis,
Quam regit humilitas
Incorruptae mentis!

9. Cellula vinaria,

Rosa sine spina,

Evae tu contraria,
Per te lex divina,

Virtus multifaria,
Virginum regina,

Stella marinaria
Luxque matutina.

10. Praeclusisti devium,

Virgo singulariS,
Concepisti praemium
Vitae spiritaliS,
Ducem vitae praevium,
Aula virginalis,
Contra mortis taedium
Virgula vernalis.

11. Tu es oris osculum,

Plena caritate,

Mundo dans spectaculum
Cum humanitate,

Solis tabernaculum
Mira claritate,

Dei habitaculum
Salva castitate.

12. Te sanctorum populus
Canit in scripturis,
Nullus vacat loculus
Signis aut figuris,
Es exempli baculus
Novis et futuris,
Tuae laudis titulus
Multis forma iuris.

