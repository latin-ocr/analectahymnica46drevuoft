-83-

11. Caro naturaliter

mortem perhorrebat,

Inviteque spiritus
carnem dimittebat,

Quos Deus id volitum
velle cum volebat,

Voluntas intrinsecus
conformis manebat.

1. Sequitur β litera,
quae bis situatur,
Sed figura duplici
character formatur,
Prima recta linea,
sicut praenotatur,
Secunda, si placeat,
bis in se curvatur.

2. Apice qui nominis
calce limitatur,
Iesus, cum advenerit
iudex, designatur3
Artualis curvitas
reflexa monstratur,
Cum Iesus in aere
de caelis spectatur.

3. Suprema capacitas,
qua beat salvatos,
Curvitas inferior,
qua plectit damnatos3
Licet iustus pareat
quoad reprobatos,
Plaudet se piissimum
ad praedestinatos

4. Curvitas superior
pietas vocatur,
Aequitas inferior
arcus nuncupatum
Illa minor cernitur,
haec maior videtur,
Damnatornm numerus
cum maior probetur.

5. Non est haec maioritas

ex parte divina,

Sed est ex spontanea
reorum ruina,

Quos devictos subigit
Satanae rapina,

Gregem caulis abigens
claudit in sentina.

6. In bis Iesu pietas
mitigat rigorem,
Temperat clementia
iudicis fervorem,
Quibus, quam meruerant⁷
dat se mitiorem,
Dum poenam de meritis
mensurat minorem.

7. Iesus sanctos praemiat,
sed super condignum,
Plectens citra meritum
quemcunque malignum3
Omnes Iesum sentient
mitem et benignum,
Cunctis dat clementiae
pius iudex signum.

8. Licet sit aequalitas
in aeternitate,
Librata disparitas
est in qualitate,
Dum minor poenalitas

est iniquitate
Ex superdulcissimi
Iesu pietate.

6*

