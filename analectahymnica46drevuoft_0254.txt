—251—

Fonte Dei lotus renovabar et unguine fotus,
Splendidus exivi, sed post sordes repetivi.

20. Vae michi, peccavi, culpas culpis cumulavi!

Vae michi, quo vadam? novus in me decidit Adam,
Ingemino vae, vae, repeto vae filius Evae.

Non tolero memet, nec possum linquere memet.

Tu locus effugii, pater, es, patiaris adiri,

25. Huc magis ipse cito, miseri miserendo venito.
Respice languentem, peccavi, morte paventem,
Exora Iesum, velit me visere laesum.

Saucius ex telo culpae medicamen anhelo.
Fer, precor, antidotum, medicus, medicina dolorum.

30. Porrige, quaese, manum, facias mox surgere sanum,
Porrige, quo mundum reddat, baptisma secundum.
Spes mea post Christum, prece pellas omne sinistrum,
Oro, iuvare velis, et mox tibi stabo fidelis.

Posce milii flatum, quondam tibi mystica fatum.

235. Quae puer octennis perdiscis ab ore triennis,

Ut te de caelis Raphael. me trade medelis,
Dans nautis portum fac, tendam pacis ad ortum„
Orans intente, transcendens terrea mente,

Quo tu tendebas, sanctum transire videbas,

40. Fae, ut eo tendam, dum morti iura rependam.
Te, pater insignis, daemon expavit et ignis
Te, fugiant per te Satanas, Venus, hostis uterque.
Pastus ut. in terris paradisi pane referris,

Fac⁷ vivi panis nunquam mea mens sit inanis.

45. Orans, praedicens, praesens, absens benedicens,
Potu⁷ pane, manu, cruce, chrismate, munere. tactu
Morbis marcentes subito das ire valentes.

Aegrum peccatis relevato, pater pietatis
Me repares, queaso, fer opem, pater optime, laese.

50. Respice prostratum, culparum mole gravatum,

Stabo sanatus, si vis audire rogatus.
Quod vis, fac velle, procul a me cetera pelle,
Velle. quod odisti, da vivam victima Christi.
Vivam non mundo, scd caelis sine secundo.

55. Ο cui te credis secretae gratia sedis,

Te bene7 te novit, secretins abdita fovit.
Quae solvi carne te viderat inclita Farne.
Sancte Dei civis, melius post funera vivis,
Sanctus cum sanctis felicior ore tonantis,

60. Sanctus sanctorum tua pars, tua palma laborum.
Suscipe vota precum, peto, fac me vivere tecum.
Dic, rogo, dic amen, dic consummendo precamen.

Legend. ms. Dunelmense saec. 12. ex. Cod, Oxonien. Laud Mis‹·. 491.
— Absclirist von Rev. H. M. Bannister.

