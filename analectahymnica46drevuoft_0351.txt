79. Qui ad salvandum perditos

80.

Sl.

82.

83.

—348 —

dignatus es venire
Et crucis supplicium
pro miseris subire,
Tu mihi miserrimo
veniam largire,
Et in mortis articulo
dignare subvenire.

Qui peccatorum veniam
solus potes dare,

Quod tuae pietatis est,
opus operare,

Miserrimique miserans
lapsum reparare·

Ac conmissorum veniam
tribuere dignare.

Succurre pie misero,
conforta desolatum,
luva pusillanimem
et erige prostratum,
Consolare flebilem,
emunda sordidatum,
Lapsum reconcilia,

perversum muta statum.

Moveat te anxia
contritio gementis,
Moveant suspiria
te cordis paenitantis‚
Ut gemitum exaudias
te veniam petentis,
Quatriduani reparans
statum iarn foetentis.

Foetens enim sordibus
velut quatriduanus
Deprimor sub lapide
peccati veteranu53
Sed si facturae dextera
tuae succurrat manus,
Mox redivivus integre
conresurgam sanus.

84. Ergo tolle lapidem
peccati deprimentem,
Oppressum exonera
subleva iacentem,
Ligati solve vincula,
purifica foetentem
Atque foras revoca
peccatis inhaerentem.

85. Sic poteris de mortuo
vivum reparare,
Sic de servo impio
filium reformare,
Sic commissa scelera
poteris expiare,
Sic amissa praemia
potes restaurare.

86. Sic delere poteris

maculam commissam,

Mentem sursum trahere
hactenus demissam,

Redonare gratiam
funditus amissam,

Producere ad gloriam
fidelibus promissam.

87. Quod ipse tribuere
dignare, rex caelorum,
Per preces et suffragia
sanctorum angelorum,
Per prophetarum merita
patrumque praeelectorum,
Qui tibi efficacia
placuerunt morum,

88. Per preces precipue

matris tuae piae,

Gloriosae virginis
reginaeque Mariae,

Quae levamen exhibet
tam nocte quam die

oppressis miseriis
aerumnosae viae.

