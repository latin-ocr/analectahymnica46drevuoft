—382-

43. Fides ergo retulit
paulisper commota:
Dogmata, quae praedicas,
non sunt tibi nota;
Procul a sacrario
nostro sis remota,
Non nosti caelestia,
non rotam iu rota.

44. Singularis trinitas
totum unum esse,
Pater et paraclitus,
flos ‹le virga Iesse,
Per trinas hypostases
creduntur expresse,
Ut sit una deitas
et totum unum esse.

45. Isdem tribus esse est
consubstantiale,

Nihil ibi dispar est,
nihil inaequale,
Sicut una deitas,

sic unum aequale,

Tres sunt, sed tribus abest

omne numerale.

46. Deo Dei tilius

nescius abesse,

Sic assumit hominem,
quod non mutat esse,

Nostrum voluntarie
Suscepit necesse,

Sponte carnis legibus
dignatur subesse.

47. Et dum fit assumptio

caruis unione,

Non mutat substantiam,
habitum personae,

Nulla fit transsumptio
de coniunctione;

Cessent nunc arguere
de hac assumptione.

48. Hoc non potest ratio

disputando scire,

Nec intrare poteris,
cum velis exire,

Si desistes quaerere,
potes invenire

Et cognosces optime,
si velis nescire.

49. Fides haec catholica,
per hanc salvus em,
Via non est alia,
qua iustificeris,
Firmiter, fideliter
credere iuberis,
Et, si non credideris,
in aeternum peris.

50. Veritas interea
non vult argumenta,
Sed languenti Iericho
praeparat unguenta,
Duos dat denarios,
duo testamenta,
Vinum stabularius
praeparat, fomenta.

51. Parte levat altera

filium mendicum,

Omnes opes abstulit
amor meretricum,

stolam fert et annulum
post opus iniquum,

Fratrem licet habeat
aemulum antiquum.

52. Ad regales nuptias

multi confluxerunt,

Reges Tharsis et insulae
munera tulerunt,

Tyri et Aethiopes
ibidem fuerunt,

Ex Aegypto pariter
legati venerunt.

