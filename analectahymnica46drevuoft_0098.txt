-95-

Ad Vesperas.

. Luctu amaro noti lamentantes

Deficientem matrem comitantur,

Iesu astare fere non valentes,
Terrae sternuntur.

. Iesus defunctus nunc annuntiatur,

loseph Pilatum supplex deprecatur,

Mortuum saltem cruce deponendum
Ut concedatur.

. Praeses miratur Iesum iam obisse,

certificatur a centurione,

Corpusque datur pro sollemnitate
Sepeliendum.

. Iesum amici pie ut deponunt,

Recipit alma virgo inter ulnas,

Oraque ruunt clavorum fixuris
Ad osculandum.

. Ungitur Iesus murratis unguentis,

Matris lavatur aquis gemebundae,

Dum reclinatur casibus obliquis
Super dilectum.

. O quos singultus, virgo, protulisti

Vulnera tractans Iesu iugulati

Atque contemplans tantis aperturis
Esse confossum!

. Matris amaris osculis acceptis

Linteis Iesus colligatur mundis

In monumento fletibus immensis
Ac collocatur.

. Saxo sepulcrum Iesu obseratur,

Orphana mater o quam anxiatur,

Consono fietu coetu mulierum
Associata!

. Finem donante die dolorosa

Ducitur domum Iesu destituta,

Gressu nutante umeris notorum
Superinnixa.

