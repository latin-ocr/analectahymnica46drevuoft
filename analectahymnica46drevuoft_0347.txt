39.

40.

41.

42.

43.

..344-

Ecce, redit prodigus
de longinquo natus,

Sua cum meretricibus
bona dissipatus,

Indignus est, ne amodo
sit filius vocatus,

Sit inter mercenarios
saltem numeratus.

Succurre, pater, filio,
occurre revertenti,

Restaura statum perdito,
da lumen caecae menti,

Vitam redde mortuo,
vivere cupienti,

Tuum est enim veniam
praestare confitenti.

Agnosco mea scelera,
confiteor peccatum,
cognosco miseriam
meam et reatum,
contritum ne despicias
cor et humiliatum,
Sed per te munus veniae
sit confitenti datum.

Vulnus meum detego
tibi, summe bone,
Tu medicamen adhibe
curata laesione,
Tuam namque faciem
cum contritione
Praevenire cupio

in confessione.

Confiteor humiliter
indignus et peccator
Tibi sanctisque omnibus,
sanctorum gubernator,

Quia peccavi nimium
carnis factus amator,
Transgressor legis Domini

et praevaricator.

44.

45.

46.

47.

48.

Peccavi corde nimium
prava meditando,
Pravis desideriis
nimis immorando,
Irascendo leviter
et iram reservando
Et despectis ceteris
magnum me reputando.

Ore vana, turpia,
scurrilia loquendo,
Memmia, periuria,
maledicta promendo,
Adfflans, convssians,
deridens, detrahendo,
Probra, contumelias
ac minas inferendo.

Peccavi visu nimium
illicita videndo,
In carnis voluptatibus
oculum figendo,
Spectaculis ac lusibus
me vanis immiscendo,
Superbum, nequam, lividum
oculum habendo.

Per auditum aurium
peccavi delinquendo,
Vana, stulta‚Å∑ noxia
libenter audiendo,
Aurem detractoribus
ac frivolis praebendo.
Auscultans illicita,
utilia spernendo.

Per gustum assidue
illicitum offendo,
Superflua cibaria
ac pocula sumendo,
Delicatus, bibulus
ac vorax existendo,
Membrorum per superflua
effectum omittendo.

 

