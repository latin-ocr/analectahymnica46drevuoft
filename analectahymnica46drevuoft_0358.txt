10.

15.

20.

25.

30.

35.

40.

45.

50.

-355-

Me mundus laesit, mihi mundus ut hamus inhaesit,
Mundum laesus amo, saliens quasi piscis in hamo.
Me capit indago, me mundi caeca vorago,
Me male iucundus rapit ad sua gaudia mundus.
Ridens flenda gero, gaudendo tristia quaem,
Quaero spernenda, spero, quae sunt metuenda.
Amans illud amo, quod amatum perdit amantem,
Illud habens habeo, quod habentem reddit egentem.
Hydropicus mire discit potando sitire,
Vir cupidus misere consuescit habendo carere.
Improba mens nimium cupiens sequitur fugitiva,
Sponte perit, sua damna gerit cupiendo nociva.
Cum satis utrumque perpendo, bonumque malumque,
Eligo peiora, licet aspiciam meliora.
Fomes peccati nos alligat impietati,
attrahit, astringit, captivat, crimine cingit.
Quod quandoque volens, illud facio niodo nolens,
Arbitror, ut nolim, sed adhuc volo, sicut et oiim.
Versor in hoc mundo quasi vel navis vel arundo,
Quam rapit infestus bac illac ventus et aestus.
Turbo quatit varius hic cymbam corporis buius,
Per varios motus ego discordo mihi totus.
Spiritus atque caro motu vexantur amaro,
In me pugnatur, in me mihi pugna paratur.
Nos gravat, ut nostis, caro nostra„ domesticus hostis,
Pugnat et instigat quaerens, ut spicula figat.
Si bene pugnatur, caro servit, mens dominatur,
Si male certatur, caro vincit, mens super-atur.
Sed caro vel nunquam vel vix superabitur unquam, .
Nunquam sedatur, nisi caelitus hoc tribuatur.
Murmurat ancilla contra dominam vetus illa.
Gauda caput frangit, caro mentem duriter angit.
Pax mihi nulla datur, nisi pax, quam mors comitatur,
Pax peccatorum, pax impugnanda malorum.
Nos et nostra sumus quasi flos agri, quasi fumus,
Nobiscum nostra pereunt quasi ventus et umbra.
Ecce, nivis more perit infans unius horae,
Vivit et absque mora moritur, qua nascitur, hora.
Nascitur et moritur, deponitur et sepelitur,
Non homo sed vermis, non vir sed truncus inermis.
Dives pauperque pinguisque macerque peribunt,
Quo fera mors, fera sors vocat hos, aequaliter ibunt.
Sunt humus et limus vir, femina, summus et imus,
Servus liberque, vetulus iuvenisque puerque.
Hoc sumus, hoe erimus et eramus et hoc bene scimus,
Nam quod erat primitus, erit omnis homo quasi limus.
Hoc sunt, illud eruut, illud quandoque fuerunt,

23⁸

