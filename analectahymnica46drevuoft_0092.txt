*39-

8. Dulci respectu Iesu vulnerasti
Petrum, collapsum pie sublevasti,
Cor frigefactum fervere fecisti

Igne amoris.

9. Ad eum dulce intuitus, Iesu,
Saucium sanans erigensque casum,
Aridum vertens in amaro fletu

Maesti maeroris,

10. Iam taediato ore exprobrantis,
Iam perlassato pugno quatientis
Carcere taetro stricte catenaris‚

Iesu afflicte.

11. Ο flos candoriS‚ sputis maculatus,
Fervor amoris, frigore constrictus,
Iubar solaris, tenebrosis trusus,

Es, Iesu clare.

12. Gloria tibi sputis deturpato,
Iubilus laudis verbis exprobrato,
Honor, potestas clavis perforato

Iesu pro nobis.

Orat. ms. Caelestin. S. Mariae de parisius saec, 15. Cod. Mazarin.
3897 (605). — l, 3 collocatis. — 3, 4 concrepat.

Ad Primam.

1. Mane concurrit coetus sacerdotum,
Senes et scribae concilium ferunt,
Iesum ut tradant turpissimae morti

Interimendum.

2. Iesum educunt viles vinclis plexum,
Statuunt ipsum medio eorum,
Aggredientes verbis perversutis

Interrogando.

3. Nequiter quaerunt modo de doctrina:
Si tu es Christus, nobis palam dicaS.
Dei a dextris te, Iesu, sessurum

Fore affirmas

4. Iesu insultans turba proclamosa:
Ore de huius audivimus, clamant,
Filium Dei dicens se sermone

Quali blasphemat.

