16.

17.

18.

19.

20.

21.

10
{a

23.

25.

—232—

Cur enim non flet homo peregrinus,

Qui supra flumen sedens Babylonis

Memor est matris, dum privatur visu
Tempore multo?

Ο vere mater, civitas superna,

Ad te suspirant animae fideles,

Quae tibi roris pocula degustant
Caelo demissa.

Claritas tua claritas aeterna,

Honor et decus in turi-ibas tuis,

Et per murorum moenia iucunda
Cantica laudum.

Lapides tui lapides electi,

Aurum obrizum pulchritudo tua,

Ex margaritis ianuarum decus
Omne consistit.

l’retiosorum lapidum structura

Singula tui fundamenta vernant,

Et per plateas ligni vitae fructus
Multiplex surgit.

O lignum felix, quod rigatur unda

Fontis aeterni, qui de throno manat,

Impetu cuius hilarescit semper
Civitas Dei.

· . Hae tuae laudes, civitas iucunda,

Et quas nec lingua resonare potest,
Immo nec cordis sufficit humani
Sensus rimari.

Verum, si licet. latius pensemus,

Quanta sit tibi gloria iustorum,

Qui laureati manent ante thronum
Regis aeterni.

Nunquam laborant, esuriunt nunquam

Semper exsultant, iubilant et psallunt,

Quippe cum nulla tempora festiva
Gaudia claudant.

Iam enim imber transiit et hiems,

Flores in terra undique vernabunt,

Et exsultantis turturis os nova
Cantica promet.

