-67—

23. Nam patris consilium
Palam est ostensum,
Dolens plasma proprium
Dolo deprehensum,
Dat pro servis filium,
Eius per ascensum
Crucis per martyrium
Corpus est extensum.

24. Solem in praesaepio

Nox stupet accensum,

Virgo fovet gremio
Parvulum immensum;

llle, cuius brachio
Caelum est extensum,

Subditur imperio,
Caesari dat censum.

25. Inter haec crepundia

Deo decantatur

In excelsis gloria,
Pax in terris datur·‚

Currunt evangelia,
Fides seminatur,

Et ab idolatria
Mundus revocatur.

26. Non est opus hominis

27.

28.

Nec opus naturae
Partus nostrae virginis,
Quae de carnis iure
Nihil traxit ordinis
Nostrae geniturae,
Sed est vice seminis
Fides pariturae.

Felix puerperium
Dei genetricis,

Nihil habens proprium
Carnis peccatricis,

Angelus officium
Gerit obstetricis

Et Ioseph obsequium
Baiulae nutricis.

Sed dum parit filium
Virgo gloriosa,
Sentit solis radium
Turris nebulosa,
Multitudo gentium
Credit numerosa,
Et Christi mysterium
Patet sine glosa.

Collect. ms. Glunicense saec. 13. Cod. Lincen. Cc. ΙΙ 15, - 10, 4 Noster
Deus luens. — 16, 8 Qui non. — 23, 7 sq. von spatcrer Hand.

44. De lucar-natione Domini.

1. Intacta viscera

Pudicae virginis

Fuderunt foedera
Dei et hominis,

Paterna dextera,
Virtute numinis

Exemit scelera
Primaevi criminis.

2. Pudor-is lilium
Matris intemerae
Tonantis filium
Traxit ab aethere,
Mirum commercium,
Divino munere
Init consortium
Dives cum paupere.

3.

4.

Misericordiae
Obvia veritas,
Cedit laetitiae
Legis asperitas,
Stat locus veniae,
Cadit impietas,
Dum regem gloriae
Parit virginitas.

Moysi virgula
Draconem induit,
Mutata formula
Virgam abhorruit,
Carnis umbracula
Verae dum coluit,
Mundi piacula
Deus absorbuit.

5*

