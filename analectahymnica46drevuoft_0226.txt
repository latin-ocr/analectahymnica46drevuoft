10

176. De Omnibus Sanctis.

. Miserere mei, Deus,

Miserere, factor meus,
Miserere, Iesu Christe,
Ne pereat reus iste.

. lesu Christe, miserere

Fac me digne paenitere,
Paenitenti mihi parce,
Hostes meos procul arce.

Propter tuam bonitatem
Habe de me pietatem,
De me pietatem habe,
Munda cor ab omni labe.

. Mentem meam in te firma

Et gratiam mihi praesta,
Me non possum emendare,
Nisi velis adiuvare.

. Precor ergo, Iesu boue,

Meas sordes tu depone,
Renova me veteratum,
Consolare me turbatum.

Eleva me corruentem,
Erige pigrum iacentem,
Ovem require errantem,
Dirige me deviantem.

. Fac quietum me vagantem,

Sana, precor, aegrotantem,
Exaudi me te precantem
Et gratiam requirentem.

8.

10.

11.

12.

13.

14.

Pastor bone, rex benigne,
Ure me spiritus igne,
Ut ipsius per calorem
Noxium perdam torporem.

Virgo mater salvatoris,
Memor esto peccatoris,
Porta caeli, maris stella,
Pro me natum interpella.

Sancte chorus angelorum,
Omnes virtutes caelorum,
Apud Deum me iuvate

Et pro me semper orate.

Sancte chorus prophetarum,
Contio patriarcharum,
Exorate creatorem,

Ne me perdat peccatorem,

Sancte lohannes baptista,
Audi vota clemens ista,
Agnum fac mihi placatum
In Iordane baptizatum.

Tu quoque, Petre beate,
Claves caeli cui sunt datae,
Pro me roga salvatorem,
Qui posuit te pastorem.

Paule, vas electionis,

Exemplum conversionis.
Ora tuum conversorem,
Ut meum tollat errorem.

