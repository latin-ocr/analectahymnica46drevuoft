13.

14.

15.

16.

Prodeant ecclesiae
Rosea vexilla,
Cultor idolatriae
Stupet videns illa,
'situlum victoriae
Fides fert pusilla⁷
Cui succedunt gratiae
Tempora tranquilla.

Sicca virga viruit
Novo feta flore,
Vellus rore maduit
Tinctum caeli rore,
Flamma rubum tenuit,
Sed non in ardore,
Virgo Deum genuit
Illaeso pudore.

Si rubi mysteria
Cupis indagare,
Prius te discalcia,
Quam adpropinquare
Velis ad incendia,
Quae vides flagrare
In ligni materia,
Sed non aestuare.

Sic rubum uredine
Flamma nihil laedit,
Sic de sicco germine
Virga fructum dedit;
Quid mirum de virgine
Si partus procedit?
Stultum est in homine,

Quod non ista credit.

. Manifeste legitur

Hoc in Isaia:
De virga flos oritur,
Hoc est de Maria
Deus-homo nascitur,
Ex hac prophetia
Iudaeus arguitur
Errans in Messia.

18.

19.

20.

21.

Sic, Iudaea misera,
Quid frustra laboras?
Falleris in litera
Legis, quam honoras;
Mundus est in vespera,
Veni, rumpe moras
Et ad meam propera
Fidem, quam ignoras.

Gens absque consilio
Potes appellari,
Quae patrem cum filio
Non vis venerari3
Hos nostra religio
Cultu colit pari,
Et tua praesumptio
Solet detestari.

Linque neomenias
Et legalem cultum,
Sperne caeremonias,
Quae non prosunt multum;
Haec cuncta despicias
Et averte vultum,
Mirum est, si nescias
Moysen sepultum.

Legis observantia

Non reddit perfectum,
Nee legalis hostia

Quemquam facit rectum;
Subintravit gratia,

Quae dudum abiectum
Traxit a miseria

Hominem despectum.

. Fit creator omnium

Nova ereatura,
Stupet hoc commercium
Usus et natura,
Novum fit imperium,
Nova dantur iura,
Fides scandit solium,
Et lex petit rura.

