107. De Beata Maria V.

Mater virgo Dei, decus orbis, ianua caeli,
Ad te clamantum suscipe vota precum.
Tu, regina poli, tu sidus praeclue mundi,
Ora pro nobis, confer opem miseriS.
5. Tu suspirantes de caelo respice, mater,
Et ne labamur, tende, benigna, manus.
Quamvis in solio sedeas, regina, superne,
Nos tamen in terra compatienter iuva.
Placa censorem miseris, averte mucronem
10. Nobis atque pium concilia Dominum.
Inter fluctivagi rege nos discrimina mundi
Ac semper stella caelitus irradia.
Et, subito vita cum mors spoliaverit ossa,
Sis praesens animae, ne pereat misere,
15. Arce procul hostes, furvas dirasque phalanges,
Spiritus incedat per loca luciflua.
Non videat manes, Orci non sentiat ignes,
Pallentes umbras te duce profugiat.
Obviet angelicus sibi mox cum lumine coetus,
20. Qui ferat hunc aulam regis ad aetheream,
Rex ubi caelestis propriis partitur amicis,
Qui placuere sibi, praemia pro meritis.

Orat. ms. Benedictin. (Monial.) saec. ¹25³. Cod. Bibl. Capit. Schaffna-
burgen. 181. — Zu v. 3 vgl. Nr. 104. Str. 12, 2.

108. De Beata Maria V.

Virgo, maris stella. Iesse ‹le stirpe puella,

Quam de gente David virtus ‹livina vocavit,

Ut verbo patris fieres substantia matris,

Ut pareres Christum, qui mundum solveret istum,
5. Sic etiam parcreS, ne virginitate careres,

Foedere digna pari genetrix et virgo vocari,

Te voco, virgo pia, genetrixque. requiro, Maria,

Ut miserum sanes, curas qui tractat inanes,

Et miseri curas divinis ignibus uras.

10. Sum miser, obscenus nimiaque putredine plenus,
Complue peccatis caelestis aquas pietatis
Facque tuo lotum dulci medicamine totum,
Quidquid post sacrum commisit culpa lavacrum.
Qui per me labor, nunquam sine te revocabor‚

15. Porrige, virgo. manum. subito me sentio sanum.

