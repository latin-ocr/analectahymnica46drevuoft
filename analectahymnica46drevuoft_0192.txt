14.

15.

16.

18.

19.

20.

21.

22.

23.

- 189—

Ο puerpera sublimis,

Ο sancta, laudanda nimis,
Cui mysterium caeleste
Creditur angelo teste.

Suscipiens illud Ave,

Dulce verbum et suave,
Quod cunctis nimis est mirum,
Concipis nesciens virum.

Est tuum corpus intactum
Templum Dei in te factum,
Quem revera genuisti

Et [tuo] lacte pavisti.

. Caelum, terram gubernantem

Dum conspiceres reptantem,
Piam dextram porrigebas
Et sustinens erigebas.

Hic in cunis dum vagiret,
Blandimentis, ut dormiret,
Saepius obtinuisti

Et pannis operuisti.

Mater Dei atque nutrix,
Esto nobis nunc adiutrix,
Sicut nos cognoscis velle,
[Et] peccata procul pelle.

Ο nova res et miranda,
Per saecula memoranda,
Qui terram palmo concludit,
Cum virgine matre ludit!

Qui caeli continet thronum
Et a quo est omne bonum,
Quemadmodum illi placet,

In sinu puellae iacet.

Quae laetatur, sicut debet,
Et oscula ei praebet.
More feminei sexus

Nato suo dat amplexus.

A quibusdam dubitatur
Haec viro cur desponsatur,
Dicamus, ne quis ignoret,
Nimirum, ut custos foret.

24.

25.

26.

27.

28.

29.

30.

31.

32.

33.

Demonstrat sancta scriptura,
Istud factum propter plura,
Scilicet, ut huuc antiquus
Non cognoscat inimicus.

Nam si vere cognovisset,
Deum non crucifixisset,
Pretio sanguinis empti
Nec fuissemus redempti.

Dedit illi Deus tale
Solacium maritale,

Ne corupta crederetur
Et ob hoc lapidaretur.

Princeps virginum, Maria,
Per te reddita est via,
Quam clauserat nobis Eva
Pro suasione saeva.

Forma, decus puellarum
Et sanctior feminarum,
Regem, iustitiae solem,
Gaudens esse tuam prolem.

Ut sanctus evangelista
Fideliter dicit ista,
Deum verum incarnatum
Contitemur tuum natum.

Verba, quae dixit propheta,
Cogiioscimus adimpleta,
Dat Deus benignitatem
Propter suam caritatem.

Terra nostra dedit fructum
De caelestibus adductum,
Quo cibati et refecti
Universi sunt electi.

Hanc, ut psalmista praedixit,
Terram Deus benedixit,
Avertens captivitatem

Et dans nobis libertatem.

Praefulgida maris stella,
lesum Christum interpella,
Ut tua prece placatus
Nostros expurget reatus.

