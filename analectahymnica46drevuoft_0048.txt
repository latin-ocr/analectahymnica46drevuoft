-45-

15. Ave, Iesu, pro miseris
Tuis portasti umeris
Cum tormentis innumeris

Crucem, cum non merueriS.

16. Ave, Iesu, qui gravia
Tormenta et supplicia
Pro tuorum miseria
Mira passus es gratia.

17. Ave, Iesu, qui pendentem
Et iuxta te morientem
Suscepisti, mc praesentem

Salva, precor, te petentem.

18. Ave, Iesu, matrem tuam
Iohanni dixisti suam
Esse, curam praecipuam
Donans ei perpetuam.

19. Ave, Iesu, me commendo
His duobus, deprecando,
Ut deleas miserando,
Quae commisi in precando.

20. Ave, Iesu, sit passio
Tua nobis defensio,
Peccatorum remissio,
Virtutum exhibitio.

21. Ave, lesu, descendisti
In infernum et fregisti,
sanctos inde eduxisti,
Cum sepultus iacuisti.

22. Ave, Iesu, agne Dei,
Dator verae requiei,
Decor omnis speciei,
Miserere, precor, mei,

23. Ave, Iesu, qui dolore
Victo mortis et sopore
Surrexisti cum decore
Gloriaque et honore.

24. Ave, Iesu, rex gloriae,
Ave, Iesu, rex gratiae,
Ave, decus ecclesiae
Et rex plenus victoriae.

25. Ave, Iesu, corpus tuum,
Quod pro me fuit mortuum,
Sit mihi in perpetuum
Cibus et dux affectuum.

26. Ave, Iesu, lux mentium,
Ave, dulcedo cordium,
Nostrum fer desiderium
Ad te, potens rex omnium.

27. Ave, Iesu, tu sanitas
Nostra sis atque bonitas.
Esuries, satietas
Delectansque suavitas,

23. Ave, Iesu, qui caelorum
Ascendisti, rex eorum,
Super alta, dux sanctorum.
Saeptus choris angelorum.

29. Ave, lesu, da veniam.
Ave, lesu. da gratiam.
Tibi digne ut serviam
Atque ad te perveniam.

30. Ave, lesu, dans spiritum
Sanctis tuis paraclitum,
Esto precor ad obitum
Meumque muni exitum,

31. Ave, Iesu, qui venturus
Omnes es iudicaturus,
Bonos glorificaturus,
Malos iuste damnaturus.

32. Ave, sancta humanitas,
Ave, beata deitas,
Ave, colenda trinitas
Et adoranda unitas.

