—379—

18. Peccatum inhabitat
putre carnis folle,
Quod in vase nascitur
mors istius ollae,
Caro cogit hominem
illud velle, nolle;
Ergo parce gladio
et vindictam tolle.

14. Ecce, sub tot hostibus
et sub tot ruinis.

Quem creasti, Domine,
tuus iacet ciuis,

Tuum plasma, Domine,
cur perire sinis?

Nunc festina, tempus est,

et memento finis.

15. Vix bene finiverat

pietas sermonem,

Et secretam consulens
Deus rationem,

Ut captivum liberet
et vincat praedonem,

Hanc profudit gratiae
fons orationem:

16. Pie mones, filia,
ceteris plus grata,
Quod te movet hominis
forma deformata,
Sed sola iustitia
tenet immutata
Mala, quae per hominis
culpam sunt librata.

17. Restat ut consilium
pandatur secretum,
Et suum iustitia
temperet decretum,
Et, cum profundissime
fuerit impletum,
Hominis redemptio
finem ferat laetum.

18. Serpens conculcabitur
iusta talione,
Ut sit meus unicus
victor in agone,
Et pax et iustitia
praedato praedone
Osculo se copulant
pia iunctione.

19. De serpente capia
prudenter tropaeum,
Placet, quod humilitas
carne tegat Deum,
Ut temptator homiuum
invadendo meum
Innocenter opprimens,
iure perdat eum,

20. Fiant ergo nuptiae

nato Deo Dei,

Ut destructa penitus
parte Iebusaei

Vetus mortis spolium
restauretur ei,

Dividantur spolia
domus speciei.

21. His assistant nuptiis

caeli hierarchiae,

Sonent hymni, cantica,
sonent symphoniae,

Verbum patris unicum,
eiusdem usiae,

Ut in vellus pluvia,
sic descendat pie.

22. In Aegypto virginem
despondi servire,
Quam antiquus Pharao
vetabat exire,
Sub luto, sub latere
cogit oboedire,
Ut tandem ad patriam
vix speret redire.

