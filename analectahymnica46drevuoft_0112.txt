10.

11.

12.

13.

— 109—

. Crucis beneficium

debet plus amari,
Recoli frequentius
et desiderari,
Nec deberent homines
unquam satiari
Crucifixo Domino
recte famulari.

Crucis beneficio
sumus liberati,
Qui eramus perditi
atque maculati,
Modo sumus roseo

sanguine mundati,
Patri clementissimo
reconciliati.

Doleo, quod homines
plures hoc ignorant,
Qui nec crucem diligunt
nec crucem honorant

Nec in cruce Domini
student nec laborant,
Ideo post obitum
in inferno plorant.

Crucis desiderio
corda sint ignita.

In qua nostra iacuit
et pependit vita,

Iesus, amor omnium,
salus infinita,

Per quem sunt et saecula
cuneta stabilita.

Christianus quilibet
sit in cruce totus,
Cum sit ibi sanguine ⁶
pretioso lotus,
Cruci semper cupiat
vivere devotus,
In caelesti curia
si vult esse notus,

14.

15.

16.

17.

18.

Omnis homo studeat
crucem revereri

crucifixi nobilis,⁴
amatoris veri,

Si vult in caelestibus
maximus haberi

Et beatam faciem
eius intueri.

Vulnera remedium

sunt nostri languoris,
Haec pretiosissimi

vasa. sunt liquoris
Terminus exsilii,

requies laboris,

'Ibi sapor hominis

est interioris.

Felix, qui vulneribus
istis vulneratur,
Pretioso sanguine
Domini potatury
Pascitur, afficitur
et inebriatur.
Gaudet mirabiliter
atque iucundatur.

Ο suave vasculum,
redolens unguentum,
Sanguis, qui languentium
es medicamentum,

Da virtutum omnium
nobis incrementum.
Cordium solacium
et delectamentum.

Ο pretiosissime
sanguis salutaris,
Sanguis, qui virtutibus
cunctis dominaris,
Nos a cunctis hostibus

semper tuearis,
Angelorum coetibus
iunge nos praeclaris.

