—373 —

19. Adest cellerarius,
Et vinum ministratur,
Locus 'et notarius
Quivis sollicitatur.

20. Nunc venit camerariuS,
Et mensa praeparatur

Post adest stabularius

Et equus exornatur.

21. Aperit portarius,
Ad campum equitatur3
Cursitat avarius,
Ut aer capiatur.

22. Mos iste necessariuS‚
Sic tempus breviatur,
Occurrit pauper varius,
Sed illi nihil datur.

23. Vigilant in lusibus
Ad horam matutinam,
Pro divinis usibus
Ordinant coquinam.

24. Verba volant Veneris,
Pudoris inimica,

Huius mundi sceleris
Nimis impudica.

25. vivunt in deliciis
Et sequuntur castra
In mundi divitiis,
Nec itur sic ad astra.

1. Schisma, sacrilegium
Modo venerantur,
Quorum privilegium
Multi imitantur,

2. Simonis officium
Multi prosequuntur,

Cuius maleficium
Amplecti nituntur.

3. Quod quondam erat dedecus,
Nunc honor reputatur,
Iustitiae famelicus
A multis detestatur.

4. Nefas nunc qui prohibet,
Ab omnibus oditur,
Sed qui se vanum exhibet,
Libentius auditur.

5. Omnis iam devotio
Dormit, tepet, nutat,

Sed veri subtractio

Viam Dei mutat

6. In concupiscentiam
Et in vanos mores3
Non curant continentiam,
Sed gulam et honores.

Vl.

7. Quaeritur nunc otium

Omnium bonorum,

Lucrum et negotium
Mundanorum horum.

8. Quaeritur nunc corporis
Amor, honor, favor
Huius nostri temporis,
Regnat livor, pavor.

9. Crevit turba Simonis,
Proficiunt Giezitae,
Voce clamant daemonis:
Ite et venite.

10. Aurum si ostenditur,

Metalla, numisma,

Donum Dei venditur,
Nec timetur chrisma.

11. Legem, evangelium
Muiti perverterunt,
Numismatum auxilium
Pro divino quaerunt.

12. Crescunt temporalia,
Spiritus decrescit,'

Ad haec et ad aequalia
Quivis inardescit.

