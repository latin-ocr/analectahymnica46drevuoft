-91â€”

Ad Tertiam.

. Praecepit praeses Iesum spoliari,

Veste nudatum columnae astringi,

Duris flagellis durius mactari
Manu immanum.

. Candida caro sanguine rubratur,

Nitidi artus plagis laniantur,

Ictus tortoris crebro iterantur,
lesu, ingenteS.

. Rude flagellum Iesum circumcingit,

Funis nodosa livores apponit,

Manus versata acerbius angit
Dorsum et latus.

. Lacera manus lacerando lassa,

Pallio rubro lesu tunc amicto

Coetus accurrit acrius attritum
Cruciaturus.

. Spinoso serto. Iesu, coronaris,

Fluunt, ut figunt, cruoris fluenta,

Madent capilli, oraque rubescunt
Sanguine lita.

. Genua flectunt Iesum illudentes,

Quatiunt caput arundine sumpta,

Regem salutant prave conspuentes
Facie nuda.

. Iesum illusum foras educentes,

Diadematum sceptrumque ferentem,

Turbis ostensum, dupla voce dicunt:
Crucifigatur.

. Non reum mortis lesum iudex fatur,

Crescit tumultus optioque datur,

Nequam dimisso iustus crucifigi
Sententiatur.

. Suscipientes tunc Iesum ministri

Crucem imponunt umeris lassatis,

Foras educunt iniquis duobus
AssociatiS.

