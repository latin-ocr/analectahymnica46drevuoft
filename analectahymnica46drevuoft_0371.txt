9.

10.

11.

12.

13.

-368â€”

Christus semel obtulit
hostiam pro mundo
Et, qui cedrus fuerat,
factus est arundo,
Sub Herode passus est
mundus ab immundo,
Ut suos educeret
lacu de profundo.

Christus morti datus est
ex patris decreto,
Eius Ionas meminit
positus in cet03
Christus fellis poculum
bibens cum aceto
Dixit: Consummatam est
ordine completo.

Christus mori voluit
nova ratione,
Praeda factus eripit
praedam a praedone,
Sub Pilato mutus est
potens in sermone
Et qui salomonior
erat Salomone.

Christus pro Bersabee
caelos inclinavit,
Quam de patris solio
solam adamavit,

Liber inter mortuos
mortem non expavit,
Propter quod et Dominus

illum exaltavit.

Christus patientiae
praebuit doctrinam,
Nostrae carnis induit
vestem cilicinam,
Hoc illis in tempore
factus in ruinam,
Qui tenere renuunt
eius disciplinam.

14.

15.

16.

17.

18.

Christus inter scandala.
melius profecit,

Peccatori similis
peccatum non fecit,

Cum humanam corporis
speciem obiecit,

Non in fortitudine
fortem interfecit.

Christus dedit animam
mundi pro salute

Et pro mundo moritur
mundus absolute,

Sed iam pro vocalibus
accesserunt mutae,

Omnes quidem novimus
intus et in cute.

Ecce, dicet aliquis,
factus in ruina,
Qui relictis propriis
tractus peregrina,
Iam cortinas arguunt
saxa cilicina,
Voce dignioribus

detrahit sentina.

Super greges igitur
vigilent pastores
Et paulatim transeant

ad honestos mores,
Ut, honestis moribus

congruant honores
Nec maiorum meritis

pereant minoreS.

Petrus petram convenit.
versibus et metro,

Ut per metrum Petrus sit
generosus Petro,

Sicut quondam Moyses
acquievit Iethro,

Si quid iustum petimus.
non refellas retro.

