- 353-

310. Dc Timore ludicii.

1. Qui signati estis Christo,
Mementote repromisso,
Quod daturum se in caelo
Vobis dixit in futuro.
Abicite vana loqui.

2. Habetote in prospectu

Reddituros vos de actu

Rationem coram Deo.

Qui venturus est e caelo.
Abicite vana loqui.

. Hoc de verbis otiosis

ldem clamat in scripturis,

Ideo, rogo, cavete

Leve carmen personare.
Abicite vana loqui.

. Actus vestros immutate
Et corrigere studete
Et dignum Deo parate
Habitaculum in corde.
Abicite vana ioqui.

. Ora vestra, quae factorem
Confitentur, ad devotam
Semper sint parata laudem,
Sicut decet conditorem.
Abicite vana loqui.

. Et quid prodest hic laetari,

Si contigerit tristari,

Ubi est perennis vita,

Gaudia quoque mansura?
Abicite vana loqui.

. Ne, quaeso, deludat praesens

Gaudium meos sodales,

Sed contendite adipisci,

Ad quod estis invitati.
Abicite vana loqui.

. Non est gaudium, quod finis

Angustat deceptionis,

Sed est laqueus, qui nectit

Ignaros atque subvertit.
Abicite vana ioqui.

Dravus, Pin Dictamina. VII.

9. Nuptias Christus paravit,

10.

11.

13.

14.

15.

16.

Ad quas omnes invitavit;
Ergo vos tantae exsortes
Eritis felicitatis ἶ)

Abicite vana loqui.

Eritis utique, veste
Si caretis nuptiali,
Ligatique in tenebras
Proiecti exteriores.
Abicite vana loqui.

Ubi est fletus ac stridor
Dentium et vastus horror,
Timor et tremor aeternus
Et perennis cruciatus.
Abicite vana loqui.

Ibi sunt hydri mordaces

Et flammae nimis edam,

Ibi horrida vorago

Et taeterrima caligo
Abicite vana loqui.

Haec sunt dona inimici
Et non sunt alia vestri,
Haec suis semper largitur
Crudelis et muneratur.
Abicite vana loqui.

Auferat Deus a vobis

Et a vestris animabus,

Ut non his damnati poenis

In perpetuum ploretis.
Amen, sic faciat Deus,

Sine fine sed cum Christo

Liberati ab hoc malo

Mereamini laetari

Et cum sanctis gloriari.
Amen, sic faciat Deus.

Tibi laus, Christe redemptor,
Qui es omnium protector,
Nunc et semper et in aevum
Per saecula saeculorum.
Amen, sic faciat Deus.
23

