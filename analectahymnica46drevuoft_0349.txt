—346—

59. Peccavi per luxuriam
carnem polluendo,
Carnis voluptatibus
pravis consentiendo,
Mente caecus, corpore
immundus exsistendo,
Sic vitiis mortalibus
nie septem opprimendo.

60. Peccavi decalogum

legis transgrediendo,
Deum ficte diligens

ac fictius colendo,
Dilectionem debitam

fratri subtrahendo
Nomenque sanetum Domini

in vanum assumendo.

61. In pravos usus sabbati
requiem convertendo
Parentibusque debitum
honorem non solvendo,
Mentis, licet non manibus.
affectu occidendo⁷
Per carnis immunditiam
maechiam committendo

62. Aliena rapiens
furtumque faciendo,
Falsum testimonium
proferens mentiendo,
Immobiles ac mobiles
proximi res appetendo,
Sic praecepta Domini
ac legis contemnendo.

63. His vitiis et aliis

innumeris sum foedatus,

Plenus immunditiis,
peccatis oneratus,

Intus mente, corpore
foris sordidatus,

Circumquaquc vitiis
oppressus et artatus.

64. Haec tibi confiteor,

summe miserator,

Qui solus es misericors,
lapsorum sublevator,

Tu mihi, summe pontifex,
sis veniae collator

Ac commissorum scelerum
clemens condonator.

65. A te deposco veniam,
qui fons es pietatis,
Agens paenitentiam
de malis perpetratis:
Infunde mihi gratiam,
ut liber a peccatis
Ex hoc tibi deserviam
in factis tibi gratis.

66. Causam meam etenim

tibi revelavi,

Contrito corde recolam,
quae mala perpetravi,

Suet-urse mihi. Domine,
quoniam in te speravi,

Licet enim peccavero,
te tamen non negavi.

67. Peccavi quidem nimium

per fragilitatem,

Sed plus potes dimittere
per tuam bonitatem,

Ne, precor, contineas
tam veram pietatem,

Ubi iam notoriam
agnoscis pravitatem.

68. Si maior est iniquitas
quam oporteret reum,
Eritne minor pietas
tua quam decet Deum?
Absit3 Deus pius est
refugiumque meum,
Qui etsi me occiderit,
sperabo in eum.

