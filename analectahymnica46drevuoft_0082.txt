-79—

13. Quid de Iesu medio

laudes lingua tacet?

Medius est ambulans
operans et iacet,

Pendens, stans et reserans
mediat-i placet,

Reor, quod mysteriis
nil ex septem vacet.

14. Ens a patre suscipit
proles entitatem,
Cum pater ingenitus
det nativitatem,
Hoc esse per mediam
Iesu largitatem
In manantem spiritus
transit bonitatem.

15. Ambulant ierarchicam
inter contionem,
lerarcha cum angelis
dat purgationem,
Dat infulgens medius
illustrationem
Consummansque tertio
dat profectionem.

16. Salutem in medio

terrae faciebat,

Terrenos ab invio
vocans reducebat,

In limbo tartareo

clausos eruebat,
Summa mun= caelici
scandens celsiebat.

17. Iacet inter populum
Israel bovinum
Gentilemque medius
coetum asininum,

Angulari lapide
ritum iungens binum,
His eiusdem fidei
iubar dat divinum.

18. Duodennis medio

considet doctorum,

Hos quaerens et audiens
de doctrina morum,

Docens imprudentiam
caecam terrenorum

In cunctis consulere
sensum peritorum.

19. Stat inter discipulos

pandens cicatrices,

Confiteri patule
docens infelices,

Ut mentes confessio
purget peccatrices;

Nec hoc semel factitat,
sed per plures vices.

20. Reddet iudex medius
discretor reorum,
Iusta lance ponderans
causas meritorum,
Obstinatos fulminans
poenis tartarorum,
Paenitentes praemians
regno beatorum.

21. Ubique conspicitur

iota medianum,

Summa placans infimis
iter fecit planum,

Per quod mundus graditur
ad supermundanum,

Dum verbum vox consonanS,
corpus fit humanum.

